<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" >
<head>
<title>ซื่อสัตย์ต่อตัวเอง</title>
<link rel="stylesheet" href="../jtstyle.css" type="text/css" />
</head>
<body>
<table border="0" cellpadding="20" width="80%" align="center">
<tr><td style="font-size:16px; text-align:center; background-color:#FF6600""><strong>ซื่อสัตย์ต่อตัวเอง</strong></td></tr>
<tr><td bgcolor="#FF9966">
    <p>
    nice guy คนนึงเจอสาวที่ปิ๊งอย่างมาก เค้าตกหลุมรักเธอตั้งแต่วินาทีแรกที่พบ<br />
        เธอนี่แหละคือนางในฝันที่รอมานาน เค้าพยายามเข้าไปถามเพื่อนๆ
        <br />
        เผื่อพอจะมีคนไหนบ้างที่รู้จักเธอโอ้! ช่างโชคดีเสียนี่กระไร เพื่อนของเค้ารู้จักเธอ<br />
        เค้าเลยได้เบอร์โทรศัพท์เธอมา เค้ารวบรวมความกล้า<br />
        โทรไปหาเธอ โอ้! โชคดีสองต่อ เธอคุยกับคุณ
    </p>
    <p>
        ดูเหมือนว่าเธอจะ perfect หมดทุกอย่าง เค้าวางหูจากโทรศัพท์ และโลกก็เปลี่ยนไปเป็นสีชมพู
        <br />
        มองโต๊ะก็สีชมพู มองฟ้าก็สีชมพู มองหมาก็ยังเป็นสีชมพู เค้าตัดสินใจเลยว่า<br />
        เธอเป็นผู้หญิงในฝันอย่างแท้จริง หลังจากนั้นมาเค้าก็ไม่สามารถคิดถึงเรื่องอื่นๆได้อีก<br />
        วันๆนั่งคิดถึงแต่เธอ เธอ เธอ แล้วก็เธอ เค้าก็พยายามโทรหาเธอทุกวัน
        <br />
        ซื้อดอกไม้ ของขวัญให้ เค้าเอาใจเธอทุกอย่าง ถึงแม้ว่าต่อมาเธอดูเหมือนว่าจะไม่ค่อยสนใจเค้าเแล้ว
        <br />
        แต่เค้าก็ไม่สามารถจะหยุดรักเธอได้ เค้าได้ให้ใจเธอไปหมดแล้ว
    </p>
    <p>
        แต่ว่าหยุดก่อน!!! หยุดก่อนคุณ Nice guy<br />
        <br />
        ถามจริงๆนะครับว่าในโลกนี้คุณควรจะรักใครมากที่สุดครับ (ไม่นับครอบครัวของคุณ)<br />
        <br />
        ใช่ครับ ตัวคุณเองไง คนที่คุณควรจะรักมากที่สุดคือตัวคุณเอง ทําไมคุณไปให้ใจของคุณกับผู้หญิงคนนึงเร็วขนาดนั้น<br />
        ทําไมคุณไปให้ตําแหน่งผู้หญิงในฝันของคุณกับเธอเร็วขนาดนั้นครับ
        <br />
        ทําไมคุณไม่ซื่อสัตย์กับตนเอง<br />
        <br />
        ผู้หญิงในฝันของคุณเป็นตําแหน่งที่สําคัญไม่ใช่หรือครับ ทําไมคุณไปมอบให้กับใครบางคนที่ยังไม่ได้พิสูจน์ตัวเองเลย<br />
        เธออาจจะมีลักษณะภายนอกที่ดีเหมือนนางในฝันของคุณ<br />
        แต่ก็ไม่ได้หมายความว่าเธอจะมีคุณสมบัติที่ดีพอที่จะได้รับตําแหน่งนี้นะครับ
    </p>
    <p>
        ลองคิดดูว่าถ้าคุณเป็นคนสัมภาษณ์คนที่มาสมัครงานในบริษัทคุณ ตําแหน่งนี้เป็นตําแหน่งที่สําคัญมาก<br />
        สมมุติว่าเป็นตําแหน่งผู้บริหาร เป็นตําแหน่งที่จะชี้เป็นชี้ตายให้กับบริษัทของคุณ<br />
        คุณพลิกไปดูประวัติผู้สมัคร และสะดุดตากับคนนึงซึ่งดูเหมือนว่าจะเหมาะสมกับตําแหน่งมาก<br />
        คุณคิด "อืมม... เธอดูเหมือนจะเหมาะสมกับงานนี้ จบด๊อกเตอร์ จากต่างประเทศ เธอคงจะเหมาะกับตําแหน่งนี้แน่นอน<br />
        ถ้างั้น ไม่ต้องสัมภาษณ์แล้ว ให้ตําแหน่งนี้กับเธอไปเลยแล้วกัน"<br />
        <br />
        คุณจะทําอย่างนี้หรือเปล่าครับ<br />
        <br />
        ไม่มีทางแน่นอน!! คุณยังคงต้องเรียกเธอมาสัมภาษณ์ คุณต้องให้เธอทดลองงานดูก่อน<br />
        ให้เธอได้พิสูจน์ตัวเองก่อนว่าเหมาะสมกับตําแหน่งจริงๆ หลังจากนั้นแล้วคุณถึงมอบตําแหน่งนั้นให้กับเธอ<br />
        <br />
        ตําแหน่งผู้หญิงในฝันเป็นตําแหน่งที่สําคัญมาก เธอต้องแสดงให้คุณเห็นก่อนว่าเธอคู่ควรกับมัน<br />
        อย่าไปให้กับใครเพียงเพราะว่าคุณอยากจะให้เธอเป็นผู้หญิงในฝันของคุณ<br />
        ถ้าคุณทําอย่างนั้นแสดงว่าคุณไม่ได้ซื่อสัตย์กับตัวเอง ไม่ได้รักตัวเอง
    </p>
</td></tr>
</table>
</body>
</html>
