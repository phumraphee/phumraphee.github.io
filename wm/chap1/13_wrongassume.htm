<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" >
<head>
<title>ความเข้าใจผิดในการจีบสาว</title>
<link rel="stylesheet" href="../jtstyle.css" type="text/css" />
</head>
<body>
<table border="0" cellpadding="20" width="80%" align="center">
<tr><td style="font-size:16px; text-align:center; background-color:#FF6600""><strong>ความเข้าใจผิดในการจีบสาว</strong></td></tr>
<tr><td bgcolor="#FF9966">
    <p><b><font color="#000000">ความเข้าใจผิดข้อที่ 1 : คุณต้องเป็นคนรวย คนดัง หรือหน้าตาดีเท่านั้นถึงจะจีบสาวสวยติด</font></b></p>
    <p>
        โอวววววว ผู้ชายแทบทุกคนต้องเคยคิดแบบนี้อย่างน้อยสักครั้งนึงในชีวิตอย่างแน่นอน<br />
        ผมก็เคยคิดแบบนี้และผมก็รู้ว่าคุณก็เคยคิดเหมือนกัน
    </p>
    <p>
        ผู้ชาย AFC ทั้งหลายแหล่ ไม่เคยที่จะสามารถเปลี่ยนแปลงความคิดอันนี้ได้ พวกเค้าชอบคิดว่า<br />
        พวกเค้าไม่มีความสามารถในการจีบสาว ผู้ชาย AFC อาจจะมีความกล้าลองจีบสาวสวยดูสักครั้ง สองครั้ง<br />
        แต่แล้วก็โดนพวกเธอปฎิเสธ พวกเค้าหันไปมองรอบข้างเห็นพวกผู้ชายที่หน้าตาหล่อๆ
        หน้าตาดีเดินควงสาวสวยที่เค้าต้องการ หันไปอีกทางเห็นผู้ชายขับรถ Benz โดยมีสาวสวยนั่งอยู่ข้างๆ
    </p>
    <p>
        "โลกนี้มันช่างไม่ยุติธรรมจริงๆ" AFC คิด</p>
    <p>
        พวกเค้ารู้สึกท้อแท้ หัวใจแตกสลาย เมื่อเห็นสาว ขาว สวย หมวย อึ๋ม เดินผ่านมา<br />
        AFC ก็จะเอาความเข้าใจผิดอันนี้มาเป็นข้ออ้างในการที่จะไม่เดินเข้าไปจีบเธอ ปล่อยให้โอกาสนั้นมันหลุดลอยไป<br />
        หลังจากนั้นก็จะมานั่งโทษสังคม โทษผู้หญิง โทษคนอื่นๆ
        โดยไม่เคยคิดที่จะหันมาแก้ไขข้อบกพร่องของตัวเองแม้แต่สักครั้งเดียว</p>
    <p>
        ใช่ การที่เราเป็นคนที่มีเงินเป็นล้านๆ หรือการที่เราเป็นคนที่ดังเหมือนดารานักร้อง
        จะทําให้มีสาวสวยเข้ามาให้เลือกอย่างมากมาย<br />
        มันถูกต้องและมันคือความเป็นจริง<br />
        แต่ว่าคนธรรมดาๆทั่วไปก็มีสิทธิ์ที่จะควงสาวสวยเหมือนกัน ถ้าเข้าใจธรรมชาติของการจีบสาว</p>
    <p>
        "ผู้หญิงชอบผู้ชายเข้มแข็งที่เป็นแมนอย่างแท้จริงและมีความอ่อนโยนซ่อนอยู่ในเวลาเดียวกัน"</p>
    <p>
        และสิ่งนี้คุณก็ทําได้โดยไม่จําเป็นต้องหล่อ รวยหรือเป็นคนดัง</p>
    <p>
        การฝึกการจีบสาวมันก็เหมือนกับการที่เราฝึกทักษะอื่นๆทั่วไป <br />
        เช่นฝึกเล่นฟุตบอล ถ้าอยากจะเก่งคุณก็ควรจะมีทั้งพรสวรรค์และความพยายาม<br />
        แต่ถ้าไม่มีพรสวรรค์ ขอให้คุณมีความพยายามที่จะเรียนรู้มากๆ<br />
        คุณก็สามารถเป็นนักฟุตบอลอาชีพได้ นักฟุตบอลอาชีพหลายคนไม่ได้เก่งเพราะมาจากพรสวรรค์ แต่มาจากความพยายามครับ</p>
    <p>
        จีบสาวก็เหมือนกันถ้าคุณไม่รวย หล่อ หรือ ดัง(ไม่มีพรสวรรค์) คุณก็ต้องใช้ความพยายาม<br />
        เรียนรู้ธรรมชาติของผู้หญิง และคุณก็จะสามารถเก่งเท่ากับหรืออาจจะเก่งกว่าคนที่มีพรสวรรค์ด้วยซํ้า</p>
    <p>
        เหมือนที่คนชอบพูดกันว่า อัจฉริยะมาจากพรสวรรค์ 10% นอกนั้นอีก 90% มาจากความพยายาม</p>
    <p>
        คุณสมบัติที่คุณต้องมีในการเล่นเกมจีบสาวสวยนี้มีอยู่แค่ 3 อย่าง<br />
        1.คุณเกิดเป็นผู้ชาย<br />
        2.ความพยายาม<br />
        3.ความเข้าใจธรรมชาติของผู้หญิง</p>
    <p>
        &nbsp;</p>
    <p>
        <b>ความเข้าใจผิดข้อที่ 2 : ผู้หญิงสวยมักมีแฟนกันหมดแล้ว ไม่มีตัวเลือกมากนักหรอก</b></p>
    <p>
        มาอีกแล้วววว ข้ออ้างสุดฮิตอันดับ 2 ที่ AFC ชอบใช้อ้างว่าเป็นสาเหตุที่ทําให้เค้าไม่สามารถจีบสาวสวยได้
    </p>
    <p>
        "พวกสาวสวยมีแฟนกันหมดแล้วนี่ จะให้ทํายังไง"</p>
    <p>
        ไม่น่าแปลกใจเลยที่ AFC จีบสาวสวยไม่ติด ก้อเพราะว่ายอมแพ้ตั้งแต่ยังไม่ได้เริ่มนี่เอง<br />
        ข้ออ้างข้อนี้เป็นข้ออ้างที่ไร้เหตุผลโดยสิ้นเชิง
    </p>
    <p>
        คุณลองมองไปรอบๆตัวคุณ สมัยนี้สิ ผู้หญิงสวยๆ น่ารักๆ หุ่นดีๆ เดินกันให้เต็มบ้านเต็มเมืองไปหมด<br />
        ลองเดินไปตามห้างหรือ siam square แล้วลองนับดูสิครับ เป็นร้อย เป็นพัน เป็นหมื่น เป็นแสน<br />
        แม้ว่าบางคนจะสวยด้วยแพทย์ก็ตามที 555
    </p>
    <p>
        แต่ยังไงก็ตามคุณจะเห็นได้ว่าผู้หญิงสมัยนี้สวยขึ้นกว่าเดิมมาก และก็มีมากเกินกว่าที่คิดเอาไว้ด้วย
        เยอะจริงๆ<br />
        เวลาเดินออกไปนอกบ้านตามที่ต่างๆ ขอแค่คุณเปิดหูเปิดตาเอาไว้บ้างเท่านั้นคุณก็จะพบสาวที่ถูกใจ
        ที่คุณชอบได้ไม่ยาก</p>
    <p>
        เอาล่ะ ผมมีข่าวดีและข่าวร้ายจะบอก ข่าวดีก็คือ มีผู้หญิงสวยอีกมากมายที่กําลังมองหาผู้ชายสักคนนึงในทุกๆวัน<br />
        ผู้ชายอย่างคุณนั่นแหละ คนที่เข้าใจธรรมชาติพวกเธอ คนที่นําความสุข ความตื่นเต้นมาให้ได้
        <br />
        ข่าวร้ายก็คือคุณต้องเป็นคนออกไปพบพวกเธอ ไม่ใช่รอให้เธอมาหา
    </p>
    <p>&nbsp;</p>
    <p>
        <font color="#000000"><b>ความเข้าใจผิดข้อที่ 3 : แสดงออกว่าคุณรักเธอ ทําดีกับเธอมากๆ
            จริงใจกับเธอที่สุด แล้วเธอจะหันมาชอบเอง</b></font></p>
    <p>
        ข้อนี้ก็เป็นความเข้าใจผิดอย่างใหญ่หลวงอีกข้อนึง ผมเห็นผู้ชายทําผิดพลาดในข้อนี้ตลอดเวลา!!!</p>
    <p>
        ครับ ผมรู้ว่ามันสมเหตุสมผล ที่เราชอบใครแล้วเราก็ควรจะทําดีกับเธอให้มากๆ
        และเมื่อเราทําดีกับเธอมากๆเธอก็จะหันมาชอบเรา<br />
        มันเหมือนว่าน่าจะเป็นแบบนั้น มันดูเหมือนว่าน่าจะถูกต้องเพราะมันเป็นเหตุเป็นผลกันใช่มั้ย?</p>
    <p>
        ผิดถนัดเลยครับ ผู้ชายที่คิดว่าต้องเป็น nice guy เข้าใจเกมการจีบสาวสวยผิดอย่างสิ้นเชิง!!!</p>
    <p>
        วิธีจีบหญิงแบบ nice guy แบบนี้จะได้ผลถ้าคุณไปจีบผู้หญิงที่ไม่ค่อยสวยและไม่ค่อยจะมีคนเข้ามาจีบ
        <br />
        พวกเธอจะดีใจแน่นนอน เพราะทั้งชีวิตแทบจะไม่เคยเจอคนมาจีบและคอยเอาใจ มันเป็นความแปลกใหม่ของพวกเธอ</p>
    <p>
        แต่ถ้าเป็นผู้หญิงที่สวยมากๆ มีผู้ชายเข้ามาจีบเต็มไปหมด คุณคิดว่ามันจะได้ผลหรือครับ?</p>
    <p>
        ตอบได้ 3 อย่างคือ ไม่ ไม่ และก็ไม่</p>
    <p>
        ผู้หญิงสวยต้องการมากกว่าแค่มาคอยเอาใจ ทําดีด้วย เพราะผู้ชาย 80% ที่มาจีบเธอ รับรองได้ว่า
        จะต้องเข้ามาจีบแบบ nice guy ซึ่งผู้ชายกลุ่มนี้ก็จะถูกเธอตัดออกไปในทันทีโดยที่เธอไม่ต้องคิดเลย
        <br />
        คราวนี้มันก็จะเหลืออีกประมาณ 20 % ที่แตกต่างกว่าพวก nice guy ที่เธอตัดออก<br />
        คนที่สามารถท้าทายเธอ และดึงดูดความสนใจเธอได้</p>
    <p>
        หลักของการจีบสาวจริงๆก็คือ ผู้หญิงต้องการโดนจีบโดยคนที่จีบเป็น คนที่น่าตื่นเต้น
        สนุกสนาน เข้มแข็ง โรแมนติก<br />
        ไม่ใช่หวังพึ่งแค่ว่าความดีอย่างเดียวก็สามารถเอาชนะใจเธอได้</p>
    <p>
        ผู้ชายที่ทําตัว nice guy กับเธอ เธอมีมากเกินพอดีแล้ว เธอเบื่อ ให้ในสิ่งที่เธอขาดไม่ดีกว่าเหรอครับ?</p>
    <p>
        &nbsp;</p>
    <p>
        <b>ความเข้าใจผิดข้อที่ 4 : ผู้หญิงไม่ชอบคนดี ชอบคนเลว</b></p>
    <p>
        AFC และ nice guy เปิดตามองไปรอบๆตัว เห็นพวกเพื่อนๆที่เป็น jerk ต่างมีแฟนเป็นสาวสวยกันหมด<br />
        พวกเค้าก็เริ่มงง สับสนกับชีวิต</p>
    <p>
        "ตกลงผู้หญิงสวยไม่ชอบคนดี คนจริงใจแต่ชอบคนเลวใช่มั้ยเนี่ย?" nice guy สรุปเอาเอง</p>
    <p>
        "ไม่ใช่ๆ ผู้หญิงไม่ชอบคนเลว" ผมบอก</p>
    <p>
        "อ้าว คุณเวบมาสเตอร์ก็คุณบอกผมเองว่าเวลาจีบสาวสวยห้ามไปทําดีกับเธอ พวกเธอไม่ชอบ<br />
        อย่างนี้ก็แสดงว่าผู้หญิงชอบคนเลวอะดิ แสดงว่าผมต้องเป็น jerk ให้มากที่สุดใช่มั้ย?"</p>
    <p>
        การที่ตั้งใจจะเป็น jerk แบบสุดๆก็ผิดเหมือนกัน
    </p>
    <p>
        สาวสวยไม่ได้ชอบ jerk เพราะว่า jerk เลว เข้าใจมั้ยครับ?
        <br />
        สาวสวยชอบ jerk เพราะว่า jerk มีลักษณะเป็นผู้ชาย เป็นแมน</p>
    <p>
        และในทางตรงกันข้าม</p>
    <p>
        สาวสวยไม่ชอบ nice guy ไม่ใช่เพราะว่าทําดีเกินไป ไม่ใช่เพราะจริงใจเกินไป<br />
        สาวสวยไม่ชอบ nice guy เพราะ nice guy ไม่เป็นผู้ชาย อ่อนแอ</p>
    <p>
        ผู้หญิงยังชอบคนดี ความดีไม่ได้เป็นปัญหาแต่อย่างใด<br />
        เพียงแต่ว่าความดีต้องมาทีหลังความเป็นชายเท่านั้น!!!</p>
    <p>
        คุณสามารถให้ดอกไม้เธอได้ หลังจากที่คุณแสดงออกให้เธอเห็นแล้วว่าคุณเป็นคนเข้มแข็ง มั่นใจ<br />
        คุณสามารถพูดจาหวานๆ ภาษาดอกไม้กับเธอได้ หลังจากที่คุณแสดงออกให้เธอเห็นแล้วว่าคุณเป็นผู้นํา<br />
        คุณสามารถเอาอกเอาใจเธอได้ หลังจากที่คุณแสดงให้เธอเห็นแล้วว่าคุณมีจุดยืนของตัวเอง</p>
    <p>
        พูดง่ายๆก็คือ คุณทําตัวอ่อนโยนได้ หลังจากที่คุณมีความเป็นชายอยู่ในตัวคุณแล้วเท่านั้น!!!</p>
    <p>
        ถ้าความดีมาเป็นอันดับแรก เธอจะจัดคุณอยู่ในกลุ่ม nice guy อย่างไม่ต้องสงสัย<br />
        แต่ถ้าความเป็นชายมาก่อนล่ะก็ ความดีก็จะเป็นอาวุธเสริมที่ดีของเรา</p>
    <p>
        &nbsp;</p>
    <p>
        <b>ความเข้าใจผิดข้อที่ 5 : ผู้หญิงรู้ว่าพวกเธอต้องการอะไร ถามเธอสิว่าเธอต้องการอะไร</b></p>
    <p>
        เคยสังเกตมั้ยครับว่า ผู้หญิงมักจะชอบบอกว่าชอบผู้ชายแบบนึง แต่สุดท้ายก็ไปลงเอยกับผู้ชายอีกแบบนึง<br />
        ตัวอย่างเช่น ผู้หญิงมักจะบอกว่าชอบคนดี คนที่น่ารัก จริงใจ<br />
        แต่ว่าแฟนตัวจริงของเธอคือไอ้หนุ่มที่กินเหล้าและเที่ยวทุกวัน แถมเจ้าชู้อีกต่างหาก</p>
    <p>
        มีเพื่อนของแฟนผมคนนึง เธอบอกว่าชอบผู้ชายที่โรแมนติก อบอุ่น<br />
        แต่ว่าแฟนของเธอน่ะ เป็น jerk แบบสุดๆ แฟนเธอไม่เคยให้ของขวัญหรือดอกไม้กับเธอแม้แต่ครั้งเดียว<br />
        แถมยังชอบใช้กําลังทําร้าย ตบตีเธออีกด้วย</p>
    <p>
        ทําไมเธอพูดว่าชอบผู้ชายอย่างนึงแต่ว่าไปคบกับผู้ชายอีกแบบนึงรู้มั้ยครับ?</p>
    <p>
        ก็เพราะว่าเวลาที่เราถามว่าพวกเธอต้องการอะไร
        พวกเธอจะบอกลักษณะของผู้ชายที่แฟนหรือว่าแฟนเก่าของเธอให้ไม่ได้
    </p>
    <p>
        มีเพื่อนผู้หญิงของผมอีกคนนึง แฟนเก่าของเธอเป็นคนที่ไม่มีความรับผิดชอบเลย เธอแทบจะต้องทําทุกอย่างให้<br />
        ทั้งรีดผ้า ซื้อกับข้าวให้กิน แม้กระทั่งเวลาลงทะเบียนเรียน ยังต้องให้เธอเป็นคนลงให้<br />
        หลังจากที่เธอเลิกกับไอ้หมอนี่แล้วผมก็ถามเธอว่า เธอต้องการผู้ชายแบบไหน เธอตอบว่า</p>
    <p>
        "ต้องการคนที่พึ่งพาตัวเองได้ มีความรับผิดชอบ เป็นผู้ใหญ่และช่วยเหลือเราได้"</p>
    <p>
        เวลาถามผู้หญิงว่าต้องการผู้ชายแบบไหน ให้สันนิษฐานไว้ก่อนได้เลยว่า<br />
        คําตอบของเธอเป็นสิ่งที่ไม่มีในตัวแฟนหรือแฟนเก่าเธอ</p>
    <p>
        ถ้าแฟนเธอเป็น jerk แน่นอนว่าเวลาถามเธอ เธอก็จะตอบว่าต้องการคนที่ทําดีกับเธอ<br />
        เพราะนั่นมันจะเติมเต็ม ทําให้แฟนเธอ perfect</p>
    <p>
        ถามว่าคําตอบที่ได้ไม่ใช่สิ่งที่เธอชอบอย่างนั้นหรือ?</p>
    <p>
        เปล่าครับเธอชอบครับแต่คําตอบที่เธอให้มาจะเป็นแค่ส่วนเสริมที่จะทําให้แฟนของเธอ perfect เท่านั้น<br />
        ไม่ใช่สิ่งที่เธอชอบอันดับแรก</p>
    <p>
        ผู้ชายส่วนมากนึกว่าคําตอบที่เธอตอบมาเป็นสิ่งแรกที่เธอชอบจริงๆ ซึ่งมันไม่ใช่</p>
    <p>
        การไปถามผู้หญิงว่าชอบผู้ชายแบบไหน ก็เหมือนกับให้ จอร์จ บุช ไปถามซัดดัมว่า</p>
    <p>
        "ซัดดัม บอกมานะ ว่าโรงงานผลิตอาวุธเคมีอยู่ที่ไหน?"</p>
    <p>
        คําตอบที่ได้จะบิดเบือนไม่มากก็น้อย 555</p>
</td></tr>
</table>
</body>
</html>
